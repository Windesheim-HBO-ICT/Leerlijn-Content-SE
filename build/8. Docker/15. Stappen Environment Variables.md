---
title: 15. Stappen Environment Variables
taxonomie: ['ib-19.2.Docker-environment.PI', 'ib-19.3.Docker-environment.PI']
tags:
- HBO-i/niveau-2
- HBO-i/niveau-3
- Bouwen softwaresysteem
- Docker-environment
- Implementatieproces
- ib-19.2.Docker-environment.PI
- ib-19.3.Docker-environment.PI
---

> Meer informatie over [[14. Uitleg Environment Variables|Environment Variables]]

## Stappen in de Systematische Probleem Aanpak
### 1. Doel
Applicaties configureren zonder dat je de code hoeft aan te passen, door gebruik te maken van omgevingsvariabelen in Docker.

### 2. Subdoelen
Splits het proces in deelstappen, zoals:
- Definiëren van variabelen
- Werken met `.env` bestanden
- Lezen van variabelen binnen de applicatie

> [!TIP] Casus  
> **Een team ontwikkelt een API die in verschillende omgevingen moet draaien (dev, staging, prod).**
> 
> |Omgeving|Variabele|Waarde|
> |---|---|---|
> |Dev|`APP_ENV`|development|
> |Prod|`APP_ENV`|production|
> |Staging|`API_KEY`|test-123abc|

### 3. Fasen
1a. **Environment Variable instellen via Docker CLI** 
   **Actie**: Start een container en geef een variabele mee met `-e` of `--env`. Voorbeeld: `docker run -e APP_ENV=production my_image`
   **Resultaat**: De container heeft toegang tot `APP_ENV=production`.

1b. **Environment Variable instellen in docker-compose.yml**
   **Actie**: Voeg `environment` toe aan een service in je `docker-compose.yml`.
   **Resultaat**: De container krijgt de variabelen bij het opstarten.

**Voorbeeld**:
```yaml
services:
  app:
    image: my_image
    environment:
      - NODE_ENV=development
```

2. **Werken met een .env bestand**
   **Actie**: Maak een `.env` bestand aan in dezelfde map als je `docker-compose.yml`. Voeg variabelen toe in `KEY=VALUE` formaat.
   **Resultaat**: Variabelen uit het `.env` bestand worden ingelezen.

**Voorbeeld**:
```env
API_KEY=123abc
APP_ENV=staging
```

In je docker Compose bestand:
```yaml
environment:
  - API_KEY=${API_KEY}
```

3. Variabelen gebruiken in je applicatie
   **Actie**: Lees de variabelen in je code. De manier waarop je dit doet verschilt per taal. voor Node.js is dit: `process.env.API_KEY` en voor Python: `os.environ['API_KEY']`.
   **Resultaat**: De applicatie gebruikt de juiste instellingen zonder codewijziging.

### Correctieve feedback tijdens de uitvoer
- **Fout**: "undefined environment variable".
  Controleer of je variabele correct gespeld is en bestaat in je `.env` of `docker-compose.yml`.
- **Fout**: Variabele lijkt niet geladen.
  Herstart je containers (`docker-compose down && docker-compose up`) en check de `.env` locatie.

### Tips voor efficiënt gebruik van Environment Variables
- Houd gevoelige gegevens in een aparte `.env` die **niet** in versiebeheer staat (gebruik `.gitignore`).
- Gebruik een `.env.template` bestand om te documenteren welke variabelen nodig zijn.

---
