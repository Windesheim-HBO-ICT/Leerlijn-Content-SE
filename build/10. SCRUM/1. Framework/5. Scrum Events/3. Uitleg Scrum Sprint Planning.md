---
title: 3. Uitleg Scrum Sprint Planning
taxonomie: ['bm-22.2.Scrum-Events.OI', 'bm-22.3.Scrum-Events.OI', 'bm-22.2.Scrum-Sprint-Planning.OI', 'bm-22.3.Scrum-Sprint-Planning.OI']
tags:
- HBO-i/niveau-2
- HBO-i/niveau-3
- Beheerproces
- Managen ontwikkelproces
- Scrum-Events
- Scrum-Sprint-Planning
- bm-22.2.Scrum-Events.OI
- bm-22.2.Scrum-Sprint-Planning.OI
- bm-22.3.Scrum-Events.OI
- bm-22.3.Scrum-Sprint-Planning.OI
---

## Wat is een Sprint Planning?
De **Sprint Planning** is een Scrum-event dat het begin van elke sprint plaatsvindt. Tijdens deze sessie bepaalt het Scrum Team wat er in de aankomende sprint wordt opgeleverd en hoe dat werk uitgevoerd zal worden. Het doel is om focus en richting te geven aan de sprint, zodat het team met een gedeeld begrip aan de slag gaat.

Tijdens de **Sprint Planning** heeft elk teamlid een eigen rol: 
- De Product Owner komt met een voorstel Sprintdoel en verduidelijkt de Product Backlog Items
- De Scrum Master coached het team bij het defineren van het Sprintdoel en het maken van een haalbare planning
- De Developers beoordelen welke taken haalbaar zijn
De sessie resulteert in een Sprint doel, een Sprint Backlog en een plan hoe het werk op de Sprint Backlog gedaan wordt.

> [!TIP] Casus
> Een team werkt aan een mobiele app voor een sportevenement. Tijdens Sprint Planning bespreekt de Product Owner de top 10 items op de Product Backlog. Het team stelt vragen over het registratiescherm en push-notificaties. Na wat discussie besluit het team dat het registratiescherm volledig haalbaar is deze sprint, maar de notificaties moeten worden opgesplitst. De Sprintdoelstelling wordt: “Deelnemers kunnen zich registeren voor een sportevenement”.

## Hoe zit een Sprint Planning in elkaar?
Een **Sprint Planning** bestaat doorgaans uit drie stappen:

1. **Waarom is deze Sprint waardevol? (Sprintdoel)** Op basis van de huidige Prodct Backlog prioriteiten formuleert het team samen met de Product Owner een Sprintdoel: een duidelijke formulering van wat ze samen willen bereiken. Dit helpt bij focus houden tijdens de sprint. Het doel wordt vastgelegd in het Sprint Backlog en gebruikt tijdens de Daily Scrum om de voortgang te inspecteren. Als het doel niet wordt gehaald, wordt dit geëvalueerd tijdens de Sprint Retrospective en gebruikt om te leren en verbeteren
2. **Wat kan er in de Sprint worden gedaan?** De Product Owner licht de prioriteiten toe en het team bekijkt de top van de Product Backlog en stelt verduidelijkingsvragen. Op basis van huidige kennis en ervaring bepalen het Scrum Team samen wat haalbaar lijkt voor deze sprint en bijdraagt aan het gestelde Sprintdoel.
3. **Hoe zal het werk worden uitgevoerd?** De Developers bespreken hoe ze de geselecteerde Product Backlog Items gaan realiseren. Ze verfijnen Backlog Items met kleinere taken, bespreken technische aanpakken en maken het werk inzichtelijk. 

Een goede **Sprint Planning** duurt niet te lang, en leidt tot:
- Een gedragen Sprintdoel.
- Een geprioriteerde Sprint Backlog met duidelijke user stories.
- Duidelijkheid over hoe het team het werk aanpakt.

## Hoe gebruik je Sprint Planning in Scrum?
**Sprint Planning** is belangrijk binnen Scrum en zorgt voor een gedeeld begrip van het werk en een plan voor de korte termijn. Je gebruikt deze sessie om realistisch en gezamenlijk keuzes te maken over wat wél en níet wordt opgepakt.

> [!TIP] Casus
> Een team werkt aan een SaaS-platform en krijgt veel verzoeken vanuit verschillende stakeholders. De Product Owner brengt focus aan op basis van klantwaarde en gebruikt **Sprint Planning** om samen met de Developers te bepalen wat realistisch is.
> Tijdens de sessie besluiten ze één groot klantprobleem op te lossen: de trage laadtijd van rapporten. Dit wordt het Sprintdoel, en de stories richten zich op performanceverbeteringen in queries en caching.
> De Developers weten hierdoor waar de prioriteit ligt en kan tijdens de sprint keuzes maken die bijdragen aan dit doel.
>
> **Kenmerken uit deze casus:**
> - Er is een duidelijke focus op klantwaarde.
> - De Developers bepalen wat haalbaar is.
> - Er wordt een concreet Sprintdoel geformuleerd.
> - Stories worden opgeknipt of gecombineerd om tot een realistisch plan te komen.

---

> Volgende stap: [[4. Stappen Scrum Sprint Planning|Stappen Scrum Sprint Planning]]
