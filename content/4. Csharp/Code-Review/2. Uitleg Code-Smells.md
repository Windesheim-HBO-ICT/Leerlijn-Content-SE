---
title: 2. Uitleg Code Smells
taxonomie:
  - ib-19.2.Code-review.OI
  - ib-19.3.Code-review.OI
draft: false

---

## Wat is een code smell?
Een **code smell** is een aanduiding dat er mogelijk iets mis is met de structuur of implementatie van je code. Het betekent niet per se dat er een fout in de code zit, maar het kan wel wijzen op problemen die het moeilijker maken om de code te begrijpen, onderhouden of uitbreiden. Tijdens handmatige of geautomatiseerde code reviews is het belangrijk code smells op te sporen. 

### Kenmerken van code smells:
- **Vermindert de leesbaarheid**: Moeilijk te begrijpen code, bijvoorbeeld door lange methodes of inconsistente naamgeving.  
- **Bemoeilijkt onderhoud**: Kleine aanpassingen vereisen veel wijzigingen in de code.  
- **Schendt designprincipes**: Code die bijvoorbeeld de **Single Responsibility Principle** of **Open-Closed Principle** negeert -=SOLID=-.  
- **Kan leiden tot bugs**: Hoewel een code smell op zich geen bug is, verhoogt het vaak de kans op fouten in de toekomst.  

### Voorbeelden van code smells:
- **Lange methodes**: Te veel verantwoordelijkheden in één methode.  
- **Grote klassen**: Een klasse die meerdere, ongerelateerde taken uitvoert.  
- **Dupliceerde code**: Dezelfde code op meerdere plaatsen, wat onderhoud bemoeilijkt.  
- **Magische getallen**: Getallen zonder duidelijke betekenis, zoals `3.14` in plaats van een constante `PI`.  

Door code smells vroegtijdig op te merken en aan te pakken, blijft de codebase schoner, onderhoudsvriendelijker en minder foutgevoelig.

## Hoe los je code smells op?
Het identificeren van een code smell is de eerste stap, maar het verbeteren van de code gebeurt door **refactoring**:  
- **Opsplitsen van lange methodes** in kleinere, goed benoemde functies.  
- **Gebruik van design patterns** om herhalende structuren te verbeteren.  
- **Consistente naamgeving** hanteren voor betere leesbaarheid. 

---

> Volgende stap: [[3. Oefeningen Code-Smells|Oefeningen code smells]]
