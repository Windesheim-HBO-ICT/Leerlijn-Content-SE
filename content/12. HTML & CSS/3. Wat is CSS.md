---
title: 3. Wat is CSS
tags:
  - HTML-CSS/Wat-is-CSS
difficulty: 1
ignore: true
---

# Wat is CSS?

> **Doel:** Begrijpen wat CSS is, hoe de cascade werkt en wat de kernbegrippen zijn.

## Inleiding
**CSS (Cascading Style Sheets)** bepaalt de presentatie van HTML: typografie, kleuren en layout. Een stylesheet bestaat uit een verzameling selectoren en declaraties, waarin je aangeeft hoe een element weergegeven moet worden en moet reageren op interacties.

Een selector wijst naar het HTML element waarvan je de opmaak wil veranderen (zie Figuur 1). Daarna volgt een declaratieblok, aangeduidt met accolades (`{}`). In het declaratieblok staan vervolgens `property-value` pairs. De `property` geeft aan *wat* je wil veranderen aan het element (bijvoorbeeld de tekstkleur), en de `value` geeft aan *waarin* dit veranderd moet worden (bijvoorbeeld blauw).

![[3.1 Structuur CSS.png]]
*Figuur 1: Voorbeeld van de structuur van CSS*
*Opmerking: Afkomstig van W3Schools: https://www.w3schools.com/css/css_syntax.asp*

## Hoe werkt CSS?
- **Cascade:** dit is het mechanisme in CSS dat bepaalt welke stijlregels uiteindelijk op een element worden toegepast, als er meerdere regels zijn die hetzelfde aspect (bijvoorbeeld kleur of lettergrootte) proberen te beïnvloeden.
- **Specificity:** selectoren hebben een “gewicht” (id > class > type). Een regel met hogere specificiteit (gewicht) gaat boven een algemene regel.
- **Erfelijkheid:** sommige properties (zoals `color` en `font-family`) worden overgenomen door child-elementen. Als `body` bijvoorbeeld `font-family: Arial;` heeft, dan erft alles dat in `<body>` staat dat font (tenzij je dit overschrijft). Voor properties zoals `margin` geldt deze erfelijkheid niet.
- **Box Model:** elk element is een rechthoek met **content**, **padding**, **border** en **margin**. Dit zorgt voor ruimte en overlap tussen elementen.

> [!info] Bronnen
> W3Schools CSS Introduction: https://www.w3schools.com/css/css_intro.asp

---

> Volgende stap: [[4. Hoe pas je CSS toe]]