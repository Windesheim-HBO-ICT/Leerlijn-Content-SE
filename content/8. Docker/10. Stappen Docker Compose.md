---
title: 10. Stappen Docker Compose
taxonomie:
  - ib-19.2.Docker-compose.PI
  - ib-19.3.Docker-compose.PI
---

> Meer informatie over [[9. Uitleg Docker Compose|Docker Compose]]

## Stappen in de Systematische Probleem Aanpak
### 1. Doel
Applicaties met meerdere containers gestructureerd en efficiënt starten met één configuratiebestand.

### 2. Subdoelen
Splits het proces in subdoelen, zoals:
  - Definiëren van services (bijv. frontend, backend, database)
  - Inrichten van netwerken en volumes
  - Configureren van omgevingsvariabelen
  - Opzetten van afhankelijkheden tussen services

> [!TIP] Casus  
> **Webapplicatie bestaande uit drie services:**  
> 
> | Onderdeel     | Compose Configuratie             | Resultaat                                |  
> |---------------|----------------------------------|-------------------------------------------|  
> | Frontend      | `web:` service met poortmapping  | Webinterface beschikbaar op poort 80      |  
> | Backend       | `api:` service  | API beschikbaar voor frontend en andere services |  
> | Database      | `db:` service        | Database is beschikbaar om data in op te slaan |  
> | Relaties      | `depends_on` en netwerk          | Services starten in juiste volgorde       |

### 3. Fasen  
1. **Aanmaken docker-compose.yml**
   **Actie**: Maak een bestand aan met de naam `docker-compose.yml` in de root van je projectmap.
   **Resultaat**: Een YAML-bestand waarin je de configuratie van je containers opslaat.

2. **Definieer versienummer (optioneel)**
   **Actie**: Voeg bovenaan het bestand de juiste versie toe. bijvoorbeeld:  `version: "3.8"`.
   **Resultaat**: Docker Compose weet welke syntax gebruikt wordt.

3. **Services aanmaken**
   **Actie**: Voeg onder `services:` één of meerdere containers als services toe. Dit doe je door de service eerst een naam te geven. bijvoorbeeld: `Backend:`. Door in de regel daaronder `build:` te gebruiken met een verwijzing naar de locatie van een dockerfile of door `image:` te gebruiken en te verwijzen naar een bestaande image definieer je welke containers opgestart of gemaakt moeten worden.
   **Resultaat**: Elke service wordt als aparte container gedefinieerd en geconfigureerd.

4. **Poorten configureren**
   **Actie**: Om de applicatie te bereiken moet je een poort van je host machine koppelen aan een poort van een service (vaak doe je dit dus alleen voor de frontend). Dit doe je door in de service `ports:` met daaronder bijvoorbeeld `- "80:80"`. De eerste poort (voor de `:`) is de hostpoort vanuit waar jij je applicatie benadert. De tweede poort is de poort die je applicatie aanspreekt. Dit verschilt per applicatie dus controleer dit.
   **Resultaat**: Een gekoppelde poort naar de service.

5. **Afhankelijkheden opzetten**
   **Actie**: Gebruik binnen een service `depends_on:` gevolgd door de naam van een andere service om aan te geven in welke volgorde services moeten starten. Bijvoorbeeld:
```
services:
  api:
    image: image-naam
    depends_on:
      db:

  db:
    image: db-image-naam
```
   **Resultaat**: Bijvoorbeeld: backend wacht op database.

6. **Netwerk configureren (optioneel)**
   **Actie**: Voeg indien nodig een eigen netwerk toe onder `networks:` en wijs deze toe aan services.
   **Resultaat**: Beter controle over communicatie tussen containers.

7. **Compose uitvoeren**
   **Actie**: Ga naar de map met het `docker-compose.yml` bestand en voer `docker-compose up` uit in de terminal.
   **Resultaat**: Alle containers worden opgebouwd en gestart zoals gedefinieerd.

### Correctieve feedback tijdens de uitvoer
- **Fout: `service ... failed to build`** ➔ Controleer het pad en de `Dockerfile` van de service.
- **Fout: `connection refused`** ➔ Mogelijk is de afhankelijkheid nog niet klaar (gebruik `depends_on`).
- **Fout: `volume not found`** ➔ Controleer of volumes correct gedefinieerd zijn en controleer de indentatie.

### Tips voor efficiënt gebruik van Docker Compose
- **Gebruik `.env` bestanden** voor herbruikbare omgevingsvariabelen.
- **Gebruik `docker-compose down -v`** om ook volumes te verwijderen tijdens opruimen.
- **Gebruik `docker-compose logs -f`** om live de output van je containers te volgen.
- **Scheid services logisch** (bijv. frontend/backend/db) om debugging makkelijker te maken.
- **Gebruik `docker compose watch`** om automatisch je containers te herstarten bij wijzigingen in je broncode.

---

> Volgende stap: [[11. Uitleg Docker Volumes|Uitleg Docker Volumes]]
