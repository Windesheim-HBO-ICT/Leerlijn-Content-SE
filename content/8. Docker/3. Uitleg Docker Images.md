---
title: 3. Uitleg Docker Images
taxonomie:
  - ib-19.2.Docker.OI
  - ib-19.3.Docker.OI
draft: false
---

## Wat zijn Docker Images?
Een **Docker image** is een statische, read-only blauwdruk van een applicatie. Een **image** bevat alle benodigde code, runtime, bibliotheken, afhankelijkheden en instellingen om een [[5. Uitleg Docker Containers|container]] te starten. Met die container kan de applicatie zelfstandig draaien. Omdat **images** instructies zijn, zijn ze makkelijk te delen.

> [!TIP] Casus
> Stel, een softwareontwikkelingsbedrijf wil een webapplicatie in verschillende omgevingen (ontwikkel, test, productie) laten draaien zonder configuratieproblemen. Door een Docker Image te maken, zorgen ze ervoor dat de applicatie in elke omgeving identiek functioneert.

## Hoe zitten Docker Images in elkaar?
Een **Docker image** bestaat uit meerdere lagen die samen het bouwplan van een container definiÃ«ren. Dit zijn de base image en de applicatie -lagen. Deze lagen zijn read-only en worden opgeslagen in een Union File System. Bij het starten van een container wordt een extra read-and-write laag bovenop de image toegevoegd.

## Hoe gebruik je Docker Images?
**Docker images** worden gebruikt om containers te starten die applicaties uitvoeren in een gecontroleerde en reproduceerbare omgeving. Ze zijn handig voor het verpakken en distribueren van applicaties zonder afhankelijkheden van het onderliggende systeem.

Wanneer je een **image** wilt maken, kun je deze lokaal bouwen met `docker build` of downloaden vanuit een image repository zoals Docker Hub. Daarna kun je de image uitvoeren als een container met `docker run`.

Een **image** wordt meestal gegenereerd aan de hand van een [[7. Uitleg Dockerfile|Dockerfile]], waarin instructies worden gegeven over hoe de **image** moet worden samengesteld.

> [!TIP] Casus
> Een bedrijf heeft meerdere applicaties die nauw samenwerken en regelmatig ge-update moeten worden. Om consistentie te garanderen, gebruikt het team **Docker Images**.

---

> Volgende stap: [[4. Stappen Docker Images]]