---
title: Titel
tags:
  - None
difficulty: 2
taxonomie:
  - ib-19.2.If-Else.OI
  - ib-19.3.If-Else.OI
draft: false
---


## Wat is Docker?
Docker is een open-source platform dat softwareontwikkeling en distributie vereenvoudigt door gebruik te maken van containers. Containers zijn geïsoleerde, lichte omgevingen die een applicatie en alle benodigde afhankelijkheden bevatten. Hierdoor kan de applicatie overal draaien, ongeacht het onderliggende besturingssysteem of de infrastructuur. In tegenstelling tot traditionele virtuele machines, waarbij volledige besturingssystemen worden gekopieerd, delen containers de kernel van het systeem waar de container op draait(bv. je laptop).

> [!TIP] Casus  
> Een softwarebedrijf ontwikkelt een webapplicatie die zowel op de     
> laptops van ontwikkelaars als op een productieomgeving in de cloud 
> moet draaien. In plaats van de applicatie handmatig te configureren 
> op elk systeem, verpakt het team de applicatie in een Docker-
> container. Hierdoor kan iedereen binnen het bedrijf dezelfde, 
> consistente omgeving gebruiken zonder installatieproblemen.

## Hoe zit Docker in elkaar?
Docker werkt op basis van verschillende componenten die samenwerken om containers te bouwen, beheren en draaien. De kern van het systeem is de Docker Engine, een runtime die verantwoordelijk is voor het starten en beheren van containers. De Docker Engine start automatisch wanneer Docker Desktop word gestart. Containers worden aangemaakt op basis van Docker Images, die als een blauwdruk werken van de applicatie. Een Dockerfile wordt gebruikt om instructies te definiëren hoe een image wordt gebouwd.

Docker maakt het delen van applicaties eenvoudiger via Docker Hub, een centrale repository waar images kunnen worden opgeslagen en gedownload. Voor het beheren van meerdere containers tegelijk wordt Docker Compose gebruikt. Een ontwikkelaar kan hiermee een complete applicatie-architectuur definiëren die uit meerdere containers kan bestaan, inclusief afhankelijkheden zoals databases of caching-services. 

## Hoe gebruik je Docker?
Ontwikkelteams gebruiken Docker om applicaties lokaal te testen zonder conflicten tussen afhankelijkheden. In een Continuous Integration/Continuous Deployment (CI/CD)-pipeline kan Docker worden gebruikt om code automatisch te bouwen, testen en implementeren. Daarnaast biedt Docker grote voordelen voor microservices-architecturen, waarbij elke dienst in een aparte container draait, waardoor schaalbaarheid en flexibiliteit worden vergroot.

> [!TIP] Casus  
> Een tech-bedrijf ontwikkelt een platform voor online betalingen. Het 
> systeem bestaat uit verschillende microservices, zoals 
> gebruikersbeheer, betalingsverwerking en fraude-detectie. Het bedrijf 
> besluit Docker te gebruiken om deze microservices in afzonderlijke 
> containers te draaien, zodat elke service onafhankelijk kan worden 
> ontwikkeld, geschaald en geüpdate.

---

> Volgende stap: [[2. Setup Docker]]