---
title: 6. Stappen Docker Containers
taxonomie:
  - ib-19.2.Docker.PI
  - ib-19.3.Docker.PI
---

> Meer informatie over [[5. Uitleg Docker Containers|Docker Containers]]

## Stappen in de Systematische Probleem Aanpak
### 1. Doel
Het draaien en beheren van Docker Containers voor applicaties, zodat ze geïsoleerd en consistent werken op verschillende systemen.

### 2. Subdoelen
Splits het proces in subdoelen, zoals:
- Containers starten en stoppen
- Poorten en volumes beheren
- Omgevingsvariabelen instellen
- Logs en prestaties monitoren
  
> [!TIP] Casus  
> **Start een container:**
> 
> |Doel|Docker Commando|Resultaat in Container|
> |---|---|---|
> |Container starten|`docker run -d -p 5000:5000 mijn-image`|Draaiende container op poort 5000|
> |Container stoppen|`docker stop mijn-container`|Container wordt gestopt|
> |Logs bekijken|`docker logs mijn-container`|Console-uitvoer van de container|
> |Container verwijderen|`docker rm mijn-container`|Container wordt volledig verwijderd|

### 3. Fase 1  
1. **Container starten**
   **Actie**: Gebruik `docker run` gevolgd door de image-naam om een container te starten op basis van een image. Bijvoorbeeld: `docker run -d -p 8080:80 mijn-image`. De `-p` vlag wordt gebruikt voor port forwarding, waarbij de poort aan de linkerkant van `:` (hier `8080`, de host machine-poort) wordt blootgestelt aan de poort aan de rechterkant (`80`, de interne containerpoort). Dit betekent dat wanneer je de host machine op poort 8080 benadert, het verkeer wordt doorgestuurd naar poort 80 in de container. Het `-d` argument zorgt ervoor dat de container in de achtergrond draait, waardoor het terminal weer vrij is. Ook kun je de container een naam geven door middel van `--name mijn-container`. Als je dit niet doet genereert Docker een naam.
	Deze stappen zijn ook uit te voeren in Docker Desktop door op de play-knop van een image te klikken.
	**Resultaat**: Een draaiende container op poort 8080. Deze container is nu ook zichtbaar in de lijst met containers.

2. **Logs en Debugging**  
    **Actie**: Bekijk logs en debug containerproblemen. Bijvoorbeeld: `docker logs mijn-container` of `docker exec -it mijn-container sh` voor een shell in de container. `exec` voert een commando uit in een draaiende container, `-i` houdt de sessie open en `-t` Geeft je een terminalinterface.
    **Resultaat**: Inzicht in de uitvoer en interactie met de container.

3. **Containers stoppen en  verwijderen**  
    **Actie**: Stop en verwijder containers als ze niet meer nodig zijn. Een container stoppen kan met: `docker stop mijn-container` en een container verwijderen met: `docker rm mijn-container`.
	Deze stappen kunnen ook in Docker Desktop uitgevoerd worden door op de stop en prullenbak knop van een container te klikken.
    **Resultaat**: Containers worden opgeruimd.

### Correctieve feedback tijdens de uitvoer
- **Port conflicts**: Controleer poortgebruik met `docker ps`. De poort kan ook door een andere applicatie in gebruik zijn. Stop deze dan of gebruik een andere poort.
- **Performance issues**: Monitor resources met `docker stats`

### Tips voor efficiënt gebruik van Docker Containers
- Voor andere handige commandos, kijk op [docker docs](https://docs.docker.com/reference/cli/docker/container/).
- Voeg `--restart unless-stopped` aan het run commando om de container bij een crash automatisch opnieuw op te starten.
- **Opruimen**: Gebruik `docker system prune` om ongebruikte containers en volumes te verwijderen.

---

> Volgende stap: [[7. Uitleg Dockerfile|Uitleg Dockerfile]]