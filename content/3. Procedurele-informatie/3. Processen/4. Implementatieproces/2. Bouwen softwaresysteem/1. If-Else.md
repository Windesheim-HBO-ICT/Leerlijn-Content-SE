---
title: 1. If-Else
taxonomie:
  - ib-19.2.Controlestructuur-Beslissingen-If-Else.PI
  - ib-19.3.Controlestructuur-Beslissingen-If-Else.PI
---

> Meer informatie over [[content/2. Ondersteunende-informatie/3. Processen/4. Implementatieproces/2. Bouwen softwaresysteem/1. If-Else|If-else]]

## Stappen in de Systematische Probleem Aanpak
### 1. Doel
Bepaal de reden voor het gebruik van een *If-Else*-structuur. Bijvoorbeeld: Het programma moet beslissingen kunnen nemen op basis van invoer of andere data.

### 2. Subdoelen
Splits het probleem in subdoelen, zoals:
  - Het vaststellen van de conditie(s) die getoetst moet worden.
  - Het formuleren van de actie(s) die gedaan moeten worden op basis van de conditie(s).

> [!info] Tip 
> Het vaststellen van de condities en acties kan je erg eenvoudig inventariseren door er een tabel van te maken. In de linker kolom zet je dan de conditie en in de rechter kolom de actie die bij de conditie hoort. 
> 
> | Conditie        | Actie                   |
> | --------------- | ----------------------- |
> | Als dit gebeurt | Voer dan actie één uit  |
> | Als dit gebeurt | Voer dan actie één uit  |
> | Als dit gebeurt | Voer dan actie twee uit |

### 3. Fasen:
- **Fase 1: Parameters/variabelen identificeren**
  Identificeer de variabelen en parameters waarop de If-Else-structuur mee moet gaan werken.
  **Resultaat:** Een variabele waarop gemeten kan worden (Bijvoorbeeld leeftijd).
  
- **Fase 2: Analyse van de waardes**
  Bedenk welke waardes de zojuist geïdentificeerde variabelen en parameters kunnen hebben. 
  **Resultaat:** De leeftijden waarop de grenzen gesteld moeten worden (Bijvoorbeeld bij leeftijd: 65+, 18+, negatieve getallen).

- **Fase 3: Analyse van de condities**
  Identificeer de condities waarop de beslissing gebaseerd moet zijn.
  **Resultaat:** Een overzicht van conditie waarop gecontroleerd moet worden

- **Fase 4: Bepaal de gewenste acties per conditie**
  Beschrijf wat het programma moet doen als een conditie waar is, en wat het moet doen als de conditie niet waar is.
  **Resultaat:** Een overzicht met condities en bijbehorende acties.

- **Fase 5: Bouw de If-Else-structuur op**  
  Implementeer de If-Else-structuur in code, volgens het structurele model zoals eerder beschreven.
  **Resultaat:** Een If-Else-structuur opgebouwd vanuit de gedefinieerde acties en condities van de vorige fases.

- **Fase 6: Test en valideer**  
  Controleer of de structuur naar behoren werkt door de condities te testen met verschillende waarden.
  **Resultaat:** Een werkende If-Else-structuur met de juiste condities toegepast met de gewenste resultaten.

### Tips
- Vermijd het overmatig gebruik van *If-Else*-structuren door alternatieven te overwegen zoals `else if`-clausules of case-structuren indien beschikbaar.
- Zorg ervoor dat condities duidelijk en logisch zijn, en vermijd te complexe voorwaarden die moeilijk te begrijpen of te onderhouden zijn.
- Gebruik haakjes `()` in complexe voorwaarden voor leesbaarheid.

---

> Volgende stap: [[content/4. Deeltaken/3. Processen/4. Implementatieproces/2. Bouwen softwaresysteem/1. If-Else|Deeltaken]]
