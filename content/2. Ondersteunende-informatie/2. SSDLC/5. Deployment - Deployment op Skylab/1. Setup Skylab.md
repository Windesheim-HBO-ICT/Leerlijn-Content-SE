---
title: 1. Setup Skylab
taxonomie: None
tags:

---

In de Workshop Skylab wordt in zes opdrachten uitgelegd hoe je met drie verschillende machines op Skylab een DTAP-buildstraat kunt opzetten. Deze ondersteunende informatie biedt extra informatie die nuttig kan zijn voor het Security Portfolio, maar ook voor ervaring met het opzetten van een webserver.

De workshop en de ondersteunende informatie zijn onderdeel van het vijfde level van het SSLDC-model: Deployment.

![[ssdlc_setup_skylab.png]]

## Setup Skylab
---
In de eerste opdracht van de Workshop Skylab worden er die machines aangevraagd op het Skylab service van Windesheim. Hier wordt uitgelegd wat deze machines doen en waarom er voor deze machines gekozen is.

- **pfSense-firewall**
  Om de toegang tot de buildstraat te beperken, wordt er een firewall geconfigureerd met de pfSense-machine. Deze machine biedt uitgebreide beveiligingsopties en netwerkbeheerfuncties, waardoor het netwerkverkeer effectief wordt gecontroleerd en ongeautoriseerde toegang wordt voorkomen. Dit kan helpen bij het voorkomen van spoofing en DoS aanvallen.

  **Waarom een firewall belangrijk is:**
  Een firewall is belangrijk omdat het binnenkomende en uitgaande communicatie tussen twee delen van een netwerk controleert. Het checkt of de communicatie wel mag worden toegelaten volgens de regels die in die firewall zijn aangegeven. Hierom zal een firewall je beveiligen van bijvoorbeeld DDoS aanvallen, spyware of spam.

- **Debian 12 serverhost**
  De Debian 12 serverhost fungeert als de centrale server voor de buildstraat. Op deze server worden verschillende ontwikkelings- en testomgevingen opgezet, die essentieel zijn voor het DTAP-proces (Development, Testing, Acceptance, Production).

  Debian 12 is gekozen vanwege zijn stabiliteit, veiligheid en uitgebreide ondersteuning ([Temok](https://www.temok.com/blog/debian-vs-ubuntu/#:~:text=Individuals%20who%20value%20convenience%20and,for%20a%20variety%20of%20applications.)). Dit is cruciaal voor een DTAP-buildstraat omdat het zorgt voor betrouwbare prestaties en beschermen tegen beveiligingsrisico's. Hierdoor blijft de continuïteit en integriteit van alle omgevingen gewaarborgd.

  Voor deze workshops wordt Debian 12 als serverhost gebruikt. Echter zijn er veel alternatieve servershost zoals Ubuntu beschikbaar. Voor deze workshops is er gekozen voor Debian vanwege zijn betrouwbaarheid en stabiliteit, dit is cruciaal voor een DTAP-buildstraat. Als je zelf meer wilt gaan experimenten met servers op Linux is Ubuntu een goed alternatief. Het is namelijk gebruikersvriendelijker, dit maakt het aantrekkelijk voor nieuwkomers in Linux ([Temok](https://www.temok.com/blog/debian-vs-ubuntu/#:~:text=Individuals%20who%20value%20convenience%20and,for%20a%20variety%20of%20applications.)).

- **Kali Linux host**
  Om de firewallinstellingen van de pfSense-machine te configureren, gebruiken we de Kali Linux-host. Deze machine is hiervoor geschikt omdat het de enige uit deze lijst is met een Graphical User Interface (GUI).

  Daarnaast kan in een later stadium van het schrijven van het portfolio dezelfde Kali Linux-host gebruikt worden om de Workshop ZAP uit te voeren.

## SSH Configureren en instellen
---
Om de veiligheid van de buildstraat verder te bevorderen wordt er in de 4e opdracht van de Workshop Skylab een SSH geconfigureerd. De risico's die SSH voorkomt kan teruggekoppeld worden aan het **[[2. Wat is een Threat Model|STRIDE Threat Model]]**.

**Wat is SSH?**
SSH is een netwerkprotocol dat gebruikt wordt om veilig te communiceren tussen twee machines over een onveilig netwerk. In dit geval zijn dat jouw persoonlijke computer/ laptop en de Debian 12 machine.

**Configureren nieuwe gebruiker**
Wanneer de SSH is geconfigureerd wordt in de Workshop Skylab direct een nieuwe gebruiker aangemaakt, dit is een belangrijke beveiligingsactie omdat:

1. **Beperkte rechten**:
   Wanneer je een nieuwe gebruiker aanmaakt, heeft deze beperkte rechten in vergelijking met de root-gebruiker.

2. **Logbestanden**:
   Wanneer gebruikers op de Debian 12 machine via `sudo` root-toegang krijgen, worden hun acties gelogd. Hierdoor kun je makkelijker traceren wie welke acties heeft ondernomen, dit is essentieel voor auditing en troubleshooting.

3. **Controle**:
   `Sudo`stelt je in staat om precieze machtigingen te definiëren. Je kunt specifieke gebruikers toestaan om specifieke commando's uit te voeren met verhoogde rechten, zonder volledige root-toegang te geven.

**Waarom SSH?**
1. **Encryptie**
   SSH versleutelt alle gegevens die tussen je lokale machine en Debian 12 server worden verzonden. Hierdoor word je beschermd voor bijvoorbeeld een man-in-the-middle aanval. Het beheren van de machine/server is daardoor velen malen veiliger dan zonder SSH.

2. **Toegang**
   Door SSH te gebruiken kun je vanaf een afstand verbinding maken met de CLI van de Debian 12 server. Dat is handig voor beheer op afstand, voornamelijk in dit geval omdat je geen fysieke toegang hebt tot de machine.

3. **Port forwarding**
   Met SSH kun je netwerkpoorten doorsturen, hierdoor kun je door een beveiligde tunnel toegang krijgen tot services op de Debian 12 machine zoals webservers of databases.

## Meer informatie
---
Voor meer informatie over Skylab kijk op de [SharePoint omgeving van Skylab](https://liveadminwindesheim.sharepoint.com/sites/skylab/SitePages/Home.aspx). 

> [!info]- Begrippenlijst
>- **DDoS**: Distributed Denial of Service
>- **DoS**: Denial of Service
>- **DTAP**: Development, Testing, Acceptation, Production
>- **SSH**: Secure Shell

> [!quote]- Bronnen
>- [Digital Trust Center: Firewall](https://www.digitaltrustcenter.nl/firewall#:~:text=Een%20firewall%20heeft%20als%20doel,in%20de%20firewall%20zijn%20aangegeven)
>-  [Temok: Debian vs Ubuntu](https://www.temok.com/blog/debian-vs-ubuntu/#:~:text=Individuals%20who%20value%20convenience%20and,for%20a%20variety%20of%20applications.)
