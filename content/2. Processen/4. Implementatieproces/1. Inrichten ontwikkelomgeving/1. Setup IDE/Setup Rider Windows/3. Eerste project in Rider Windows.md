---
title: 3. Eerste project in Rider Windows
taxonomie:
  - ii-18.2-IDE-setup-en-build.OI
  - ii-18.3-IDE-setup-en-build.OI
---

> Vorige stappen: [[2. Setup Rider macOS|2. Setup Rider]]

## Opdracht 4: Eerste project
In deze opdracht ga je je eerste C#-project aanmaken in JetBrains Rider. We maken een eenvoudige consoleapplicatie, waarmee je straks je eerste stuk code kunt schrijven en uitvoeren.

### Stappenplan

**Stap 1**: Start Rider via het Startmenu of bureaublad. Klik in het startscherm op **New Solution**.

**Stap 2**: Selecteer bij Project Type de optie **Console Application**. Dit type project draait in de terminal/console en is ideaal om mee te beginnen.

**Stap 3**: Geef je **solution** een duidelijke naam, bijvoorbeeld EersteProject of HelloWorld.

**Stap 4**: Kies een directory (map) op je computer waar je project opgeslagen moet worden. `Bijvoorbeeld Documenten\School\CSharp.`

**Stap 5**: Selecteer het gewenste Target **Framework**.

> [!info] Framework
> Het is aan te raden om altijd een even versie van .NET te gebruiken, zoals .NET 6.0 of .NET 8.0. Deze worden beschouwd als LTS-versies (Long-Term Support) en worden langdurig ondersteund door Microsoft.
> 
> Oneven versies zoals 7.0 of 9.0 zijn korter bruikbaar en worden minder lang ondersteund. Dit betekent dat je sneller verplicht bent te upgraden naar een nieuwere versie, wat extra werk en mogelijke compatibiliteitsproblemen met zich mee kan brengen.

**Stap 5a** *(optioneel)*: Als de gekozen .NET-versie nog niet geïnstalleerd is, krijg je een Install-knop te zien. Klik daarop om de juiste versie direct te installeren.

**Stap 6**: Controleer of C# is geselecteerd als programmeertaal (standaard het geval bij een consoleproject).

**Stap 7**: Klik op Create om het project aan te maken.

> [!success] Opdracht 4 is voltooid!
> Je hebt succesvol je eerste C#-consoleproject aangemaakt in Rider! Je bent nu klaar om te gaan programmeren.

> [!success] Voltooide taken
> - 📥 **Opdracht 1: Downloaden:**
>   - De juiste Windows-versie van JetBrains Rider gedownload (.exe-bestand).
> 
> - 💾 **Opdracht 2: Installeren:**
>   - JetBrains Rider geïnstalleerd via het installatieprogramma.
>
> - ⚙️ **Opdracht 3: Configureren**
>   - Rider voor het eerst opgestart en configuratie doorlopen.
>   - Thema, keymap en eventuele plugins geselecteerd.
>   - IDE succesvol geconfigureerd en klaar voor gebruik.
> 
> - 🛠️ **Opdracht 4: Eerste project aanmaken**
>   - Een nieuwe consoleapplicatie aangemaakt met C# als taal
>   - Target framework gekozen (bij voorkeur .NET 6.0 of 8.0).
>   - Projectstructuur opgeslagen in een gekozen map en klaar om in te programmeren.