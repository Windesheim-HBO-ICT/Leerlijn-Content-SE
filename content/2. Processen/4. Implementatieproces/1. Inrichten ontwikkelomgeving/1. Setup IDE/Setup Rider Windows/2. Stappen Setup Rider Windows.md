---
title: 2. Stappen Setup Rider Windows
taxonomie:
  - ii-18.2-IDE-setup-en-build.OI
  - ii-18.3-IDE-setup-en-build.OI
---

## Stap 1: Downloaden & Installeren
Voordat we kunnen beginnen met programmeren, moeten we eerst een IDE (Integrated Development Environment) downloaden. In deze stap ga je JetBrains Rider downloaden, een krachtige IDE voor .NET-ontwikkeling.

### Stappenplan

**Stap 1.1**: Navigeer naar de officiële [Jetbrains Rider downloadpagina](https://www.jetbrains.com/rider/download/#section=windows)

**Stap 1.2**: Selecteer **.exe**.

**Stap 1.3**: Klik op de download knop.

**Stap 1.4**: Dubbelklik op het gedownloade .exe-bestand om het installatieproces te starten.

**Stap 1.5**: Volg de stappen van de installatie-wizard. Je kunt de standaardinstellingen gebruiken, tenzij je specifieke wensen hebt.

**Stap 1.6**: Laat het vakje aangevinkt staan om Rider direct op te starten na installatie, of start het programma handmatig op via het Startmenu.

> [!success] Stap 1 is geslaagd!
> Rider is nu correct gedownload en geïnstalleerd op je Windows-computer!

## Stap 2: Configureren
Nu Rider is geïnstalleerd, gaan we het programma voor de eerste keer opstarten en de basisconfiguratie uitvoeren.

### Stappenplan

**Stap 2.1**: Start Rider via het Startmenu of via het bureaublad-icoon.

> [!info] Toegangsrechten
> Bij het eerste gebruik kan Rider vragen om toegang tot bepaalde mappen of systeemrechten (zoals toegang tot de Documents-folder). Sta deze rechten toe om te voorkomen dat Rider tijdens het programmeren foutmeldingen geeft.

**Stap 2.1a** *(optioneel)*: Je krijgt de mogelijkheid om instellingen van een andere JetBrains IDE te importeren. Als je dit nog niet eerder hebt gedaan, kun je deze stap overslaan door op "Do not import settings" te klikken.

**Stap 2.2**: Kies een thema voor de interface (bijvoorbeeld licht of donker). Je kunt dit thema later nog wijzigen via de instellingen.

**Stap 2.3**: Selecteer een Keymap (sneltoets-layout). Kies bijvoorbeeld Visual Studio als je vertrouwd bent met die sneltoetsen. Ook dit is later aanpasbaar.

**Stap 2.4**: Je krijgt een overzicht van aanbevolen plugins. Voor nu kun je dit scherm overslaan of doorgaan met de standaardselectie. Extra plugins kunnen op elk moment later worden geïnstalleerd via de instellingen.

> [!success] Stap 2 is geslaagd
> Je hebt Rider nu succesvol geconfigureerd! Je bent klaar om je eerste C#/.NET-project te starten.

---

> Volgende stap: [[3. Stappen eerste project in Rider Windows|3. Stappen eerste project in Rider]]
