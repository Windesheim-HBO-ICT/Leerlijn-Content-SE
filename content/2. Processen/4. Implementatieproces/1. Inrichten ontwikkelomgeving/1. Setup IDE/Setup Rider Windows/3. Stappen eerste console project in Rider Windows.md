---
title: 3. Stappen eerste console project in Rider Windows
taxonomie:
  - ii-18.2.IDE-setup-en-build.PI
  - ii-18.3.IDE-setup-en-build.PI
tags:
  - Console-project
---

> Vorige stappen: [[2. Stappen setup Rider macOS|Stappen setup Rider]]

## Stap 3: Eerste project
In deze stap ga je je eerste C#-project aanmaken in JetBrains Rider. We maken een eenvoudige consoleapplicatie, waarmee je straks je eerste stuk code kunt schrijven en uitvoeren.

### Stappenplan

**Stap 3.1**: Start Rider via het Startmenu of bureaublad. Klik in het startscherm op **New Solution**.

**Stap 3.2**: Selecteer bij Project Type de optie **Console Application**. Dit type project draait in de terminal/console en is ideaal om mee te beginnen.

**Stap 3.3**: Geef je **solution** een duidelijke naam, bijvoorbeeld EersteProject of HelloWorld.

> [!info] Solution vs Project
> Een **solution** is een verzameling van één of meer projecten.
> Een **project** bevat de daadwerkelijke code, afhankelijkheden en instellingen voor een applicatie of bibliotheek.
>
> Gebruik een solution om meerdere projecten (zoals frontend, backend of tests) samen te organiseren binnen één omgeving.

**Stap 3.4**: Kies een directory (map) op je computer waar je project opgeslagen moet worden. `Bijvoorbeeld Documenten\School\CSharp.`

**Stap 3.5**: Selecteer het gewenste Target **Framework**.

> [!info] Framework
> Het is aan te raden om altijd een even versie van .NET te gebruiken, zoals .NET 6.0 of .NET 8.0. Deze worden beschouwd als LTS-versies (Long-Term Support) en worden langdurig ondersteund door Microsoft.
>
> Oneven versies zoals 7.0 of 9.0 zijn korter bruikbaar en worden minder lang ondersteund. Dit betekent dat je sneller verplicht bent te upgraden naar een nieuwere versie, wat extra werk en mogelijke compatibiliteitsproblemen met zich mee kan brengen.

**Stap 3.5a** *(optioneel)*: Als de gekozen .NET-versie nog niet geïnstalleerd is, krijg je een Install-knop te zien. Klik daarop om de juiste versie direct te installeren.

**Stap 3.6**: Controleer of C# is geselecteerd als programmeertaal (standaard het geval bij een consoleproject).

**Stap 3.7**: Klik op Create om het project aan te maken.

> [!success] Stap 3 is voltooid!
> Je hebt succesvol je eerste C#-consoleproject aangemaakt in Rider! Je bent nu klaar om te gaan programmeren.

---

> Volgende stap: [[4. Stappen eerste MAUI project in Rider Windows|Stappen eerste MAUI project in Rider]]
