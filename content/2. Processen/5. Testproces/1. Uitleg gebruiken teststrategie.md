---
title: 1. Uitleg gebruiken teststrategie
taxonomie:
  - to-1.2.Teststrategie.OI
draft: false
---

## Wat is een teststrategie?
De **teststrategie** beschrijft het testproces en het ontwikkelproces met elkaar vervlochten zijn. Er zijn primair drie testniveaus: unittesting, integratietesting en systeemtesting. De **teststrategie** beschrijft hoe in het testproces hiermee wordt omgegaan.

> [!TIP] Casus  
> Een softwarebedrijf ontwikkelt een nieuw online boekingssysteem voor een treinmaatschappij. De applicatie moet reserveringen, betalingen en ticketgeneratie ondersteunen. Aangezien de software direct invloed heeft op duizenden reizigers, is betrouwbaarheid cruciaal.
> 
> **Uitdaging:**  
> Bij een vorige release ontstonden ernstige problemen doordat sommige testcases ontbraken, wat leidde tot mislukte boekingen en dubbele betalingen. Dit veroorzaakte klantklachten en reputatieschade.
> 
> **Oplossing:**  
> Het bedrijf besluit een gestructureerde **teststrategie** op te stellen die onder andere omvat:
> 
> **Testsoorten:** Unit-, integratie- en systeemtesten om fouten vroegtijdig op te sporen.  
> **Rollen & verantwoordelijkheden:** Ontwikkelaars testen units, testers voeren integratie- en systeemtests uit.  
> **Regressietesten:** Na elke bugfix worden kritieke testcases herhaald.  
> **Prioriteitstelling:** Betaal- en reserveringsfunctionaliteiten krijgen hoogste prioriteit.  
> **Testrapportage:** Wekelijkse updates aan het management om voortgang en risico’s te bewaken.  
>  
> **Resultaat:**  
> Door een duidelijke **teststrategie** kan het team efficiënter testen, worden kritieke fouten voorkomen en verloopt de uiteindelijke release zonder grote problemen.

## Hoe zit een teststrategie in elkaar?
Een **teststrategie** beschrijft concreet hoe de stappen van het testproces in het ontwikkelproces worden vormgegeven. Voor elke stap wordt het wie, wat, wanneer en hoe vastgelegd.

Onderdelen van de **teststrategie** zijn: 
- Het bijwerken van het testplan
- De aanpak van het testontwerp
- De afspraken rondom het opstellen, uitvoeren en evalueren van testen

Het uiteindelijke doel van testen is het verminderen van risico's. Dit betekent dat aan het einde van het testproces duidelijk moet zijn in welke mate risico's verkleind zijn.
In de **teststrategie** wordt meestal de relatie gelegd tussen requirements, risico’s en de mate van testen. Dus als het risico groter is, dan wordt er meer getest. Dit wordt de **testinspanning** genoemd.

## Hoe gebruik je een teststrategie?
Een **teststrategie** wordt op verschillende momenten in het ontwikkelproces gebruikt.

1. **Het bepalen van de testinspanning**
Bij elke requirement wordt beoordeeld: "wat is het risico en welke testinspanning is nodig?". Zodra het risico is bepaald, beschrijft de **teststrategie** in welke mate er getest moet worden. In het testplan dit per requirement vastgelegd.

2. **Het bepalen van de testsoorten en testvormen**
Tijdens het testontwerp wordt bepaald hoe de situatie geanalyseerd moet worden, bijvoorbeeld met een grenswaardenanalyse, en welke testsoorten worden toegepast. Voor elke testsoort worden bijpassende testvormen gekozen.

---

> Volgende stap: [[2. Uitleg verzamelen testscenarios|Uitleg verzamelen testscenario's]]
