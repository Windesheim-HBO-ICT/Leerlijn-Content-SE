---
title: 2. Uitleg verzamelen testscenario's 
taxonomie:
  - to-2.2.Testscenarios.OI
draft: false
---

## Wat is het verzamelen van testscenario's?
Een **testscenario** beschrijft een situatie die getest moet worden om te controleren of een systeem goed werkt. Het is een algemene beschrijving waarbij meerdere -=TESTCASES=- kunnen horen. **Testscenario's** helpen om het testen overzichtelijk en gestructureerd aan te pakken.

**Testscenario's** vloeien voort uit -=USECASES=-. Een testscenario om het grote plaatje van de test te definiëren.

Misschien ken je testcases al en zie je het verschil niet. Testcases beschrijven de specifieke teststappen en de verwachte uitkomsten. Op testcases komen we later terug.

> [!TIP] Casus
> Lisa werkt als tester bij een webwinkel. Voor de nieuwste update krijgt ze de taak om de **use case "Bestellen van een product"** te testen. Deze use case beschrijft hoe een klant een product zoekt, toevoegt aan het winkelmandje en afrekent.  
>
> Om de use case goed te testen, maakt Lisa verschillende testscenario’s. Eén daarvan is **"Bestellen met een geldig account"**. Ze bedenkt ook scenario’s zoals **"Bestellen zonder ingelogd te zijn"** en **"Bestellen met een ongeldige betaalmethode"**. Elk scenario bevat meerdere testcases om specifieke details te controleren, zoals wat er gebeurt als een klant een lege winkelmand probeert af te rekenen.  
> 
> Lisa voert de **testscenario’s** uit en ontdekt dat de kortingscode bij sommige betaalmethoden niet goed wordt verwerkt. Dankzij haar gestructureerde aanpak op basis van de use case kan het probleem snel worden opgelost voordat de update live gaat.

## Hoe zit het verzamelen van testscenario's in elkaar?
Een testscenario is een beschrijving van een situatie die getest moet worden om te kijken of het systeem goed werkt. Het is breder dan een testcase, maar specifieker dan een use case. Het testscenario ligt tussen de algemene beschrijving van een use case en de gedetailleerde testcases die precies aangeven wat je moet doen en wat je verwacht dat er gebeurt.

### Kenmerken van een testscenario
- Beschrijft een gebruikssituatie (bijvoorbeeld: "Test het registratieproces").  
- Is algemeen geformuleerd en kan meerdere testcases bevatten.
- Biedt een functioneel overzicht van wat getest moet worden.
- Helpt om de juiste testcases te ontwerpen en prioriteiten te stellen.

> [!TIP] Casus bestelproces - vervolg   
> **Use Case**: Klant plaatst een bestelling in de winkel.
> **Testscenario**: Test het bestelproces waarbij een klant een product toevoegt aan de winkelwagen, de bestelling plaatst en de betaling voltooit.   
> **Testcases**:  
> 1. Voeg een product toe aan de winkelwagen en controleer of het correct wordt weergegeven.
> 2. Vul de verzendgegevens in en klik op 'Bestelling plaatsen'. Controleer of de klant naar de betaalpagina wordt doorgestuurd.
> 3. Voer een betaling uit en controleer of de bevestigingspagina wordt weergegeven.
> 
> In dit voorbeeld is het **testscenario** breder, omdat het het hele bestelproces omvat, terwijl de **testcases** de specifieke acties en verwachte resultaten van dat proces beschrijven. Het **use case** is de algemene beschrijving van wat de klant doet.
>

## Hoe gebruik je het verzamelen van testscenario's?
Het verzamelen van **testscenario's** verloopt in een aantal fasen.

**Fase 1 formulering use case bestuderen**  
De use case is het startpunt van de aanpak om tot **testscenario's** te komen. De vraag bij de geselecteerde use case is: Wat moet er getest worden? Het is belangrijk bij het beantwoorden van deze vraag om goed te kijken hoe algemeen de use case is geformuleerd. Hoe algemener de formulering van de use case, hoe meer **testscenario's** te bedenken zijn.

**Fase 2 invenatariseren testscenario's**  
Na het bestuderen van de formulering van de use case worden de **testscenario's** op een rij gezet. Het resultaat is altijd meer dan één **testscenario**, omdat er altijd een happy path is en een unhappy path. Tenslotte worden de **testscenario's** vastgelegd in het testontwerp.  

---

> Volgende stap: [3. Uitleg verzamelen testcases]
