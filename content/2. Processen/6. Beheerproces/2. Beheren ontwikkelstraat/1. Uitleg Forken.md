---
title: 1. Uitleg Forken
taxonomie:
  - bb-23.2.Forken.OI
draft: false
---

## Wat is forken?
Een repository **forken** betekent dat je een kopie maakt van een bestaande repository naar je eigen GitHub-account. Dit wordt vaak gebruikt wanneer je wilt bijdragen aan een open-source project of onafhankelijk wilt werken met de code van iemand anders.

> [!TIP] Casus
> Een programmeur heeft een idee voor een nieuwe functionaliteit in een bestaande open-source applicatie. Hij wil een nieuwe feature toevoegen aan de Open-Source Markdown-Editor.
>  
> 1. **Huidige situatie**  
>   - Er is een open-source project op GitHub: een webgebaseerde markdown-editor.  
>   - De editor ondersteunt basisopmaak zoals koppen, lijsten en vetgedrukte tekst.  
>   - De programmeur wil een **live samenwerking**-functie toevoegen, zodat meerdere gebruikers in realtime kunnen bewerken.  
>
> 2. **Forken van de repository**  
>   - De programmeur maakt een **fork** van de originele repository naar zijn eigen GitHub-account.  
>   - Hij **clonet** de repository naar zijn lokale machine en begint met ontwikkelen.  
>
> 3. **Implementeren van het idee**  
>   - Hij voegt **WebSockets** toe om wijzigingen direct te synchroniseren tussen gebruikers.  
>   - Hij past de UI aan zodat meerdere cursors zichtbaar zijn, net als in Google Docs.  
>
> 4. **Keuzes na de implementatie**  
>   - De programmeur wil dit **alleen voor zichzelf** houden en blijft zijn eigen versie van de markdown-editor onderhouden.  
>   - **OF** hij wil zijn idee delen met de originele makers en maakt een -=PULL REQUEST=- aan, zodat zij kunnen beslissen of ze de functie willen integreren.  

## Hoe zit forken in elkaar?
Bij **forken** ga je uit van een bestaande repository. Met behulp van **git** maak je een kopie naar je **eigen** account. Dit resulteert in een kopie van de oorspronkelijke repository.

## Hoe gebruik je forken?
Als developer heb je de keuze om direct bij te dragen aan een repository of een **fork** te maken. Soms kan **forken** een goed idee zijn. Mogelijke redenen hiervoor zijn:
- Misschien is het idee **te experimenteel** voor de originele repository.  
- De programmeur wil **eigen controle** over het project houden.  
- Hij heeft **een andere visie** op hoe de editor zou moeten werken.  

Door te **forken** kan de programmeur zijn idee uitwerken zonder afhankelijk te zijn van de originele repository. 

**Forken** wordt veel gebruikt in onderstaande situaties:
- **Experimenteren:** Je kunt experimenteren zonder de originele repository te beschadigen.  
- **Bijdragen:** Je kunt bijdragen aan open-source zonder directe rechten op de originele code te hebben.  
- **Eigen versie:** Je kunt je eigen versie onderhouden met aanpassingen die specifiek voor jou nuttig zijn.  

---

> Volgende stap: [[2. Stappen Forken |Stappen forken]]
