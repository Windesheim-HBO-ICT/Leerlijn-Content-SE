---
title: 1. Uitleg C4 model niveau 4
taxonomie:
 - oo-15.2.C4-model-niveau-4.OI
 - oo-15.3.C4-model-niveau-4.OI
---

## Wat is het C4 model niveau 4?
Het **C4 model** is een model voor het visueel documenteren van softwarearchitectuur, opgebouwd uit vier niveaus: **Context**, **Container**, **Component** en **Code**. **Niveau 4** – het *Code Diagram* – is het diepste niveau en zoomt in op één component uit [[3. Uitleg C4 model niveau 3|niveau 3]]. **Niveau 4** laat zien hoe dat component is geïmplementeerd op **code-niveau**, bijvoorbeeld in klassen, interfaces, functies of modules.

> [!TIP] Casus
> In de backend-API van de afsprakenplanner zit Controllers. Eén van deze controllers is de `AfsprakenController`, waarin de endpoints staan om de logica voor de afspraken af te handelen. Verder is er in de Models een `Afspraak` model gemaakt waarin alle attributen zijn opgenomen om een afspraak juist op te slaan, zoals een tijd/datum en arts. Niveau 4 toont deze klassen en hoe deze met elkaar samenwerken.

## Hoe zit C4 niveau 4 in elkaar?
**Niveau 4 van het C4 model** zit anders in elkaar dan de vorige niveaus. Op dit niveau wordt niet meer gebruik gemaakt van een component of container, maar van andere diagrammen, zoals [[1. Uitleg Klassendiagram|klassendiagrammen]], [[1. Uitleg Sequentiediagram|sequentiediagrammen]] en flowcharts om de communicatie/interactie van verschillende klassen, interfaces of modules te beschrijven.

Als je werkt met grotere systemen, kan het handig zijn om klassen te groeperen in verschillende *pakketten* of *namespaces*. Dit zijn afbakeningen om de scheiding tussen klassen/interfaces/modules weer te geven.

Verder zou op **niveau 4** uitleg gegeven kunnen worden hoe de code werkt qua functionaliteiten en welke packages noodzakelijk zijn binnen het project.

## Hoe gebruik je het C4 model op niveau 4?
Gebruik **niveau 4** om:
- **Code-architectuur:** Met **niveau 4** is de architectuur van de code van een specifieke component makkelijk te beschrijven.
- **Snel inzicht:** Voor nieuwe ontwikkelaars binnen een team kan het makkelijk inzicht geven in een complexe codebase.
- **Designbeslissingen:** Met **niveau 4** is het eenvoudig om designbeslissingen toe te lichten, zoals het gebruik van een design pattern.


> [!info] Bronnen
> C4 model niveau 4: https://c4model.com/abstractions/code
