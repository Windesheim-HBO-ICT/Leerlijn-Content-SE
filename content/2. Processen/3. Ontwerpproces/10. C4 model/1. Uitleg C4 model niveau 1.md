---
title: 1. Uitleg C4 model niveau 1
taxonomie:
 - oo-15.2.C4-model-niveau-1.OI
 - oo-15.3.C4-model-niveau-1.OI
---

## Wat is het C4 model niveau 1?
Het **C4 model** is een model voor het visueel documenteren van softwarearchitectuur. Het model bestaat uit vier verschillende niveaus: **Context**, **Container**, **Component** en **Code**. **Niveau 1** – het *Context Diagram* – biedt een overzicht op hoog niveau van het systeem binnen zijn omgeving.

Het doel van **niveau 1** is om snel te begrijpen waar het systeem voor dient, wie het gebruikt en met welke systemen het communiceert.


> [!TIP] Casus
> Stel, een huisartsenpraktijk wil overstappen op een digitale afsprakenplanner. Patiënten kunnen afspraken maken via een app of website. Huisartsen beheren hun beschikbaarheid via een webportaal. Het systeem synchroniseert met het bestaande elektronische patiëntendossier (EPD).

## Hoe zit C4 niveau 1 in elkaar?
**Niveau 1 van het C4 model** bevat een aantal standaard elementen:
- **Actor:** Een persoon, groep of rol die het systeem gebruikt om een bepaald doel te bereiken. Denk aan eindgebruikers, beheerders of klanten.
- **Externe actor:** Een actor die buiten de organisatie of het systeem staat, maar wel interactie heeft met het systeem. Bijvoorbeeld een externe klant of een medewerker van een partnerorganisatie.
- **Systeem:** Dit vormt het centrale onderdeel van niveau 1 en toont wat het systeem doet en welke waarde het levert.
- **Extern systeem:** Andere systemen waarmee jouw systeem communiceert, zoals een externe database, een API of een betalingssysteem. Deze systemen worden vaak beheerd door andere partijen.
- **Relatie:** De interactie tussen actoren, externe systemen en het systeem zelf. Relaties beschrijven welke informatie of acties er tussen deze componenten plaatsvinden (bijvoorbeeld: "Gebruiker logt in", of "Systeem haalt klantgegevens op bij Database"). Binnen de C4 modellen is het belangrijk om de relaties aan te geven, zodat developers weten hoe de communicatie verloopt binnen een systeem.

In Figuur 1 zijn alle onderdelen die op **niveau 1** beschikbaar zijn weergegeven.

![[1.1 C4_niveau1_componenten.png]]
*Figuur 1 Onderdelen van C4 niveau 1*

## Hoe gebruik je het C4 model op niveau 1?
Gebruik **niveau 1** in de ontwerpfase om:
- **Scope:** De scope van het project kan je met het C4 model verduidelijken met informatie wie het systeem gebruikt en waarvoor.
- **Architectuur:** De architectuur begrijpelijk te maken voor stakeholders, zoals opdrachtgevers of eindgebruikers.
- **Toegankelijke documentatie:** De documentatie toegankelijk te houden voor niet-technische lezers, door complexe details weg te laten.


> [!TIP] Casus
> Situatie: Een huisartsenpraktijk wil digitaliseren. Ze willen een online systeem voor het plannen van afspraken, zodat patiënten zelf afspraken kunnen inplannen via een app of website. Huisartsen willen hun beschikbaarheid kunnen beheren. Ook moet het systeem afspraken synchroniseren met het bestaande EPD-systeem (Elektronisch Patiëntendossier).
> 
> Concrete eisen:
> - Patiënt kan afspraak inplannen via het systeem
> - Huisarts kan beschikbaarheid beheren via het systeem
> - E-mail- en SMS-herinneringen worden automatisch verstuurd
> - Afspraken worden gesynchroniseerd met het EPD
>
> **Uitwerking van de casus**
> 
> ![[1.2 C4_niveau1.png]]


> [!info] Bronnen
> C4 model niveau 1: https://c4model.com/diagrams/system-context

---

> Volgende stap: [[2. Uitleg C4 model niveau 2|Uitleg C4 model niveau 2]]
