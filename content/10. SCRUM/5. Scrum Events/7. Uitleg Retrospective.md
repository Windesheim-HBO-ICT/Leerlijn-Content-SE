---
title: 7. Uitleg Retrospective
taxonomie:
  - bm-22.2.Scrum-Retrospective.OI
  - bm-22.3.Scrum-Retrospective.OI
---

## Wat is een Retrospective?
Een **Retrospective** in Scrum is een terugkerend proces aan het einde van elke sprint waarbij het Scrum-team reflecteert op de afgelopen sprint en zoekt naar manieren om zowel het proces als de samenwerking continu te verbeteren. Het doel is om positieve punten te benoemen, knelpunten te identificeren en concrete actiepunten af te spreken voor de volgende sprint.

> [!TIP] Casus  
> Na drie sprints merkt het team dat inschattingen te optimistisch zijn en technische schulden zich opstapelen. Tijdens de **Retrospective** bespreekt het team de oorzaken en formuleert afspraken om de inschattingen te verbeteren en om de aanpassingen structureel in te plannen.

## Hoe zit een Retrospective in elkaar?
Tijdens de **Retrospective** opent de Scrum Master met een korte toelichting op het doel en de regels voor de Retrospective. Daarna verzamelt het team data door feiten en ervaringen te delen over het voltooid werk, opgetreden blokkades en onverwachte issues, waarbij verschillende  werkvormen kunnen worden ingezet. 

Op basis van deze input brengt het team patronen en onderliggende oorzaken in kaart, gebruikmakend van technieken zoals de ‘vijf keer waarom’ en visuele hulpmiddelen als stemmingsmetingen. Vervolgens bepalen de deelnemers concrete verbeterpunten voor de volgende sprint, waarbij voor iedere actie een lid van het scrum team aan gekoppeld wordt en een deadline voor wordt vastgesteld. Ten slotte reflecteert het team kort op het verloop van de **Retrospective** zelf, deelt het team feedback over wat goed ging en wat beter kan. Probeer de **Retrospective** daarna positief af te sluiten.

## Hoe gebruik je Retrospective in Scrum?
Een **Retrospective** wordt toegepast aan het einde van elke sprint. Het helpt teams om continu te verbeteren. **Retrospectives** kunnen volgens meerdere werkvormen gehouden worden. Het is daarom belangrijk om aan het begin van het project met het team te bespreken welke vorm het beste past en vervolgens deze op te nemen in het plan van aanpak. Als later toch blijkt dat de methode niet goed werkt, kan hier altijd in bijgestuurd worden.

### Veelgebruikte methodes
Een aantal van de meeste voorkomende **Retrospective** werkvormen zijn:
- **Lean Coffee:** Een gestructureerde, maar flexibele meetingsvorm waarbij deelnemers gezamenlijk een open agenda maken en door middel van stemrondes bepalen welke onderwerpen in welke volgorde besproken worden.
- **Starfish Retro:** Een visuele **Retrospective** met vijf kolommen (Keep, Less, More, Stop, Start) waarin het team acties en gedragingen categoriseert.
- **Sailboat Retro:** Een metaforische aanpak waarbij het team reflecteert op factoren die het project vooruit duwen (wind) en factoren die het tegenhouden (ankers), met als beeld een zeilboot op zee.

Naast deze werkvormen zijn er nog talloze andere om uit te kiezen. Het is aan het team om te bepalen welke werkvorm wordt gekozen, of om eventueel een eigen werkvorm te ontwikkelen.

---

> Volgende stap: [[8. Stappen Retrospective|Stappen Retrospective]]
