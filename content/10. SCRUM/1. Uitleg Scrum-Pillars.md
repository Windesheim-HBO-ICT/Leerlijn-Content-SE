---
title:
  - 1. Uitleg Scrum-Pillars
taxonomie:
  - bm-22.2.Scrum-Pilars.OI
  - bm-22.3.Scrum-Pilars.OI
---

## Wat zijn de Scrum-Pillars?
De **Scrum-Pillars** vormen de kern van Scrum en tonen de belangrijkste aspecten. Ze bestaan uit drie onderling verbonden principes: transparantie, inspectie en adaptatie.

### Transparantie
Transparantie betekent dat alle relevante onderdelen van het proces en product inzichtelijk en begrijpelijk zijn voor zowel het Development Team als de stakeholders.

### Inspectie
Inspectie houdt in dat voortgang, kwaliteit en obstakels regelmatig onderzocht worden om afwijkingen vroegtijdig te signaleren. Dit is alleen mogelijk met transparantie.

### Adaptatie
Adaptatie is het vermogen om proces, planning of product direct bij te sturen naar aanleiding van de bevindingen uit de inspecties.

> [!TIP] Casus
> Tijdens een Sprint Review ontdekt het team dat informatie over acceptatiecriteria ontbreekt in meerdere user stories, wat onduidelijkheid veroorzaakt.

## Hoe zitten Scrum-Pillars in elkaar?
### Transparantie
Binnen Scrum is transparantie essentieel. De artefacten (de Product Backlog, Sprint Backlog en het Increment) zijn duidelijk gedefinieerd en toegankelijk voor het hele team. Dit zorgt ervoor dat iedereen inzicht heeft in de huidige stand van zaken en de voortgang. Daarnaast wordt gewerkt met gedeelde definities, zoals een eenduidige definitie van 'Done', zodat alle teamleden hetzelfde begrip hebben van wanneer iets echt voltooid is.

### Inspectie
Inspectie vindt op verschillende momenten plaats. Tijdens de Daily Scrum bespreken teamleden dagelijks hun vooruitgang, plannen en eventuele belemmeringen. Bij de Sprint Review wordt het gereed increment geÃ«valueerd samen met stakeholders, wat waardevolle feedback oplevert. Tot slot is er de Sprint Retrospective, waarin het team reflecteert op het proces met aandacht voor zowel successen als verbeterpunten.

### Adaptatie
Als gevolg van inspectie wordt er continu aangepast. Nieuwe inzichten leiden tot aanpassingen in de Product Backlog, zodat het werk beter aansluit op de veranderende situatie. Ook de Sprint Backlog kan tijdens de sprint worden bijgesteld als omstandigheden veranderen. Daarnaast worden actiepunten uit de Retrospective opgepakt om de werkwijze continu te verbeteren.

## Hoe gebruik je Scrum-Pilars?
In elk Scrum-evenement en bij elk artefact dienen de pilaren als richtlijn. Tijdens de sprintplanning wordt transparantie geborgd door doelen en backlog-items helder vast te leggen. De Daily Scrum biedt ruimte voor inspectie: teamleden bespreken de voortgang en eventuele obstakels. In de Sprint Review wordt feedback verzameld en direct verwerkt, wat adaptatie mogelijk maakt. Tot slot combineert de Sprint Retrospective inspectie en adaptatie door het formuleren en uitvoeren van concrete verbeteracties.

Uiteindelijk is het belangrijk om de principes gedurende het gehele scrum proces te volgen, zodat een project goed kan verlopen.

> [!TIP] Casus
> Het team signaleert in de Daily Scrum onduidelijkheid over technische vereisten.
> 
> **Actiepunten**
> 
> 1. Verduidelijk specificaties in de Product Backlog.
> 2. Wijs een belanghebbende aan om vragen te beantwoorden.
> 3. Plan een vervolginspectie bij de volgende Daily Scrum.
