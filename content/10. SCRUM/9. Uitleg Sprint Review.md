---
title: 9. Uitleg Sprint Review
taxonomie:
  - bm-22.2.Review.OI
  - bm-22.3.Review.OI
---

## Wat is een Sprint Review?
Een **Sprint Review** in Scrum is een terugkerende bijeenkomst die aan het einde van elke sprint wordt gehouden. Tijdens de reviewpresenteert het Scrum-team het opgeleverde increment aan de Product Owner en relevante stakeholders. Het doel is om gezamenlijk het werk te inspecteren, feedback te verzamelen en waar nodig de Product Backlog bij te stellen om zo de volgende sprint nóg beter af te stemmen op de wensen van de klant.

> [!TIP] Casus  
> Het ontwikkelteam heeft in Sprint 3 de nieuwe zoekfunctionaliteit afgerond. Tijdens de **Sprint Review** demonstreert het Scrum-team de feature aan de klant en stakeholders. Zij geven live feedback, waarna het team samen besluit om extra filteropties toe te voegen en een bugfix in de backlog op te nemen.

## Hoe zit een Sprint Review in elkaar?
De Scrum Master opent de **Sprint Review** en heet alle aanwezigen welkom, met een korte toelichting op het doel: het inspecteren van het increment en het bijwerken van de Product Backlog. Daarnaast wordt een timebox besproken waarin de **Sprint Review** plaatsvind.

Vervolgens demonstreren een paar leden van het ontwikkelteam het tijdens de sprint gerealiseerde werk aan de hand van een werkende demo. Deze demo kan ondersteunt worden met een PowerPoint. 

Daarna geven stakeholders en teamleden hun feedback in een open discussie. Op basis van deze feedback beoordeelt de Product Owner welke nieuwe backlog-items of aanpassingen nodig zijn en verwerkt of prioriteert deze direct in de Product Backlog. Tot slot sluit de Scrum Master de sessie af met een korte terugblik op het verloop zelf, waarbij benoemd wordt wat goed ging en welke verbeterpunten er zijn voor toekomstige **Sprint Reviews**.

## Hoe gebruik je Sprint Review in Scrum?
Een **Sprint Review** vindt plaats aan het einde van elke sprint, vlak voor de [[11. Uitleg Retrospective|Retrospective]]. Belangrijk is dat zowel het Scrum-team als relevante stakeholders aanwezig zijn om waardevolle feedback te krijgen.

---

> Volgende stap: [[10. Stappen Sprint Review|Stappen Review]]
