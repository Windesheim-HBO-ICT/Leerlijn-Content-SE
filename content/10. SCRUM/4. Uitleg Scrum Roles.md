---
title: 4. Uitleg Scrum Roles
taxonomie:
  - bm-22.2.Scrum-Roles.OI
  - bm-22.3.Scrum-Roles.OI
---

## Wat zijn Scrum Roles?
Binnen Scrum zijn er drie hoofdrollen die ervoor zorgen dat een team goed samenwerkt, regelmatig feedback verwerkt en stap voor stap een product oplevert. Deze rollen hebben allemaal duidelijk verschillende taken, zodat er geen verwarring ontstaat over wie wat doet. De drie standaardrollen in Scrum zijn:
- **Product Owner**
- **Scrum Master**
- **Ontwikkelteam**

Elke rol heeft een unieke verantwoordelijkheid. Samen vormen zij een multidisciplinair team dat continu waarde levert aan de klant.

> [!TIP] Casus
> Stel je voor: een team werkt aan een mobiele app voor een zorginstelling. Zonder duidelijke Scrum Roles ontstaat verwarring: wie bepaalt welke functies prioriteit hebben? Wie bewaakt het proces? Dankzij het toepassen van Scrum Roles wordt het duidelijk: de Product Owner bepaalt de prioriteiten, de Scrum Master faciliteert het proces, en het ontwikkelteam ontwikkelt de app.

## Hoe zitten Scrum Roles in elkaar?
Scrum Roles zijn bedoeld om elkaar aan te vullen. De structuur is horizontaal in plaats van hiÃ«rarchisch, waardoor iedereen gelijkwaardig is en samenwerkt zonder dat iemand de baas is. Dit zie je terug in de drie rollen:
- De **Product Owner** vertegenwoordigt de klant en stakeholders en bepaalt wat het team moet maken.
- De **Scrum Master** faciliteert het proces en beschermt het team tegen afleiding of belemmeringen. In kleinere teams kan het voorkomen dat de Scrum Master ook onderdeel is van het ontwikkelteam en dus mee ontwikkelt.
- Het **Ontwikkelteam** is multidisciplinair en werkt autonoom aan het realiseren van doelen.

De samenwerking tussen deze rollen is cruciaal. Bijvoorbeeld: de Product Owner stelt prioriteiten, maar bemoeit zich niet met de uitvoering; dat is aan het Ontwikkelteam. De Scrum Master coacht de Product Owner en het team, maar is geen projectmanager. Zo blijft iedereen gefocust op zijn kerntaak en werkt het team effectief.

## Hoe gebruik je Scrum Roles?
**Scrum Roles** gebruik je als je met het Scrum-framework werkt. Ze zorgen ervoor dat iedereen zijn eigen taken heeft en het team goed samenwerkt. Elke rol heeft een duidelijke verantwoordelijkheid die helpt om de doelen van de sprint te halen en waarde te leveren aan de klant.
**Scrum Roles** zijn vooral effectief in situaties waarin:
- Het product gedurende het project verandert op basis van feedback.
- Er regelmatig (bijv. elke 2 weken) werkende versies van het product worden opgeleverd.
- Het team behoefte heeft aan transparantie, inspectie en aanpassing.

> [!INFO] Let op!
> Scrum Roles maken onderdeel uit van het bredere Scrum-framework. Voor meer informatie over het Scrum-framework zelf, zie: -=VERWIJZING_SCRUM_FRAMEWORK=-

---

> Volgende stap: [[5. Uitleg Scrum-Artifacts|Uitleg Scrum-Artifacts]]
