---
title: 3. Uitleg Scrum Sprint Planning
taxonomie:
  - bm-22.2.Scrum-Sprint-Planning.OI
  - bm-22.3.Scrum-Sprint-Planning.OI
---

## Wat is een Sprint Planning?
De **Sprint Planning** is een Scrum-event dat het begin van elke sprint plaatsvindt. Tijdens deze sessie bepaalt het Scrum Team wat er in de aankomende sprint wordt opgeleverd en hoe dat werk uitgevoerd zal worden. Het doel is om focus en richting te geven aan de sprint, zodat het team met een gedeeld begrip aan de slag gaat.

Tijdens de **Sprint Planning** heeft elk teamlid een eigen rol: de Scrum Master verzorgt de begeleiding, de Product Owner bewaakt de Product Backlog en het ontwikkelteam beoordeelt welke taken haalbaar zijn. De sessie resulteert in een Sprintdoel en een Sprint Backlog: de set van items die het team committeert om te leveren, plus een plan voor hoe dat gedaan wordt.

> [!TIP] Casus
> Een team werkt aan een mobiele app voor een sportevenement. Tijdens Sprint Planning bespreekt de Product Owner de top 10 items op de backlog. Het team stelt vragen over het registratiescherm en pushnotificaties. Na wat discussie besluit het team dat het registratiescherm volledig haalbaar is deze sprint, maar de notificaties moeten worden opgesplitst. De Sprintdoelstelling wordt: “Gebruikers kunnen zich registeren voor het event via de app.”

## Hoe zit een Sprint Planning in elkaar?
Een **Sprint Planning** bestaat doorgaans uit drie hoofdonderdelen:
1. **Wat kan er in de Sprint worden gedaan?**
De Product Owner licht de prioriteiten toe en het team bekijkt de top van de Product Backlog. Samen bepalen ze welke items ‘Ready’ zijn en haalbaar lijken voor deze sprint. Hierbij speelt de teamcapaciteit een grote rol.
2. **Hoe zal het werk worden uitgevoerd?**
Het ontwikkelteam bespreekt hoe ze de geselecteerde items gaan realiseren. Ze splitsen stories eventueel op in kleinere taken, bespreken technische aanpakken en maken het werk inzichtelijk. Vaak wordt hier een inschatting in uren of taken gemaakt.
3. **Waarom doen we dit? (Sprintdoel)**
Het team formuleert samen met de Product Owner een Sprintdoel: een duidelijke, inspirerende formulering van wat ze samen willen bereiken. Dit helpt bij focus houden tijdens de sprint.

Een goede Sprint Planning duurt niet te lang (vaak twee uur per week sprint), en leidt tot:
- Een geprioriteerde Sprint Backlog met duidelijke user stories.
- Een gedragen Sprintdoel.
- Duidelijkheid over hoe het team het werk aanpakt.

## Hoe gebruik je Sprint Planning in Scrum?
**Sprint Planning** is verplicht in Scrum en zorgt voor een gedeeld begrip van het werk en een plan voor de korte termijn. Je gebruikt deze sessie om realistisch en gezamenlijk keuzes te maken over wat wél en níet wordt opgepakt.

**Sprint Planning** is nuttig als:
- Je aan het begin van een sprint staat en richting nodig hebt.
- Je als team verantwoordelijkheid wil nemen voor de haalbaarheid van werk.
- Je meer focus wilt brengen in een drukke of onduidelijke Sprint Backlog.
- Je wil voorkomen dat de sprint een verzameling losse taken wordt zonder samenhang.

> [!TIP] Casus
> Een team werkt aan een SaaS-platform en krijgt veel verzoeken vanuit verschillende stakeholders. De Product Owner brengt focus aan op basis van klantwaarde en gebruikt Sprint Planning om samen met het team te bepalen wat realistisch is.
> Tijdens de sessie besluiten ze één groot klantprobleem op te lossen: de trage laadtijd van rapporten. Dit wordt het Sprintdoel, en de stories richten zich op performanceverbeteringen in queries en caching.
> Het team weet hierdoor waar de prioriteit ligt en kan tijdens de sprint keuzes maken die bijdragen aan dit doel.

**Kenmerken uit deze casus:**
- Er is een duidelijke focus op klantwaarde.
- Het team bepaalt wat haalbaar is.
- Er wordt een concreet Sprintdoel geformuleerd.
- Stories worden opgeknipt of gecombineerd om tot een realistisch plan te komen.

---

> Volgende stap: [[4. Stappen Scrum Sprint Planning|Stappen Scrum Sprint Planning]]