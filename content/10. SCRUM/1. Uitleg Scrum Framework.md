---
title: 1. Uitleg Scrum Framework
taxonomie:
  - bm-22.2.Scrum-Framework.OI
  - bm-22.3.Scrum-Framework.OI
---

## Wat is het Scrum Framework?
**Scrum** is een Agile framework voor het flexibel managen van projecten in korte iteraties, zogeheten sprints. Elke sprint levert een werkend stukje product op, waarna er ruimte is voor inspectie en aanpassing. **Scrum** is gericht op samenwerking, feedback en continue verbetering. Het wordt vooral gebruikt in softwareontwikkeling, maar ook in andere domeinen zoals marketing en onderwijs.

> [!TIP] Casus
> Een team ontwikkelt een app voor een sportschool. Omdat de wensen nog veranderen, kiezen ze voor **Scrum**. Zo kunnen ze na elke sprint feedback verwerken en het product bijsturen.

## Hoe zit het Scrum Framework in elkaar?
**Scrum** bestaat uit vaste onderdelen: [[4. Uitleg Scrum Accountabilities|Scrum Accountabilities]], [[3. Uitleg Scrum Artifacts|Scrum Artifact]] en Scrum-Events.
De drie accountabilities zijn:
- Product Owner: bepaalt wat er wordt gebouwd.
- Scrum Master: bewaakt het proces en helpt het team.
- Ontwikkelteam: bouwt het product.

De belangrijkste events zijn onder andere: [[3. Uitleg Scrum Sprint Planning|Sprint Planning]], Daily Scrum, [[5. Uitleg Sprint Review|Sprint Review]] en [[7. Uitleg Retrospective|retrospective]]. In elke sprint wordt gewerkt aan items uit de Product Backlog en ontstaat een werkend [[3. Uitleg Scrum Artifacts|increment]]. Daarnaast zijn er nog drie[[2. Uitleg Scrum Pillars|Scrum Pillars]] die belangrijk zijn van een goede uitvoering van scrum.

## Hoe gebruik je het Scrum Framework?
**Scrum** gebruik je als je een project stapsgewijs wilt ontwikkelen, met ruimte voor verandering. Denk aan een app waarbij gebruikersfeedback belangrijk is. **Scrum** zorgt voor duidelijke afspraken en snelle iteraties.

**Scrum** is minder geschikt voor projecten met een vaste scope en planning. In zulke gevallen kun je beter kiezen voor het [watervalmodel](https://www.toolshero.nl/informatie-technologie/watervalmethode/) of [PRINCE2](https://www.prince2.com/nl/prince2-methodology).

> [!TIP] Casus
> Een school laat een studentenplanner ontwikkelen. Omdat de eisen nog niet vastliggen, kiest het team voor **Scrum**. Het team stelt de sprints in op twee weken per sprint. Per sprint worden er nieuwe features toegevoegd en wordt aan het eind van een sprint een nieuwe release uitgebracht.

---

> Volgende stap: [[2. Uitleg Scrum Pillars|Uitleg Scrum Pillars]]
