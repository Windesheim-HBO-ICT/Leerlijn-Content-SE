---
title: 1. Uitleg Scrum Framework
taxonomie:
---

## Wat is het Scrum Framework?
**Scrum** is een Agile framework voor het flexibel managen van projecten in korte iteraties, zogeheten sprints. Elke sprint levert een werkend stukje product op, waarna er ruimte is voor inspectie en aanpassing. **Scrum** is gericht op samenwerking, feedback en continue verbetering. Het wordt vooral gebruikt in softwareontwikkeling, maar ook in andere domeinen zoals marketing en onderwijs. Zie ook: -=VERWIJZING PILLARS=-.

> [!TIP] Casus
> Een team ontwikkelt een app voor een sportschool. Omdat de wensen nog veranderen, kiezen ze voor Scrum. Zo kunnen ze na elke sprint feedback verwerken en het product bijsturen.

## Hoe zit het Scrum Framework in elkaar?
**Scrum** bestaat uit vaste onderdelen: -=VERWIJZING ROLES=-, -=VERWIJZING ARTIFACTS=- en -=VERWIJZING EVENTS=-.
De drie rollen zijn:
- Product Owner: bepaalt wat er wordt gebouwd.
- Scrum Master: bewaakt het proces en helpt het team.
- Development Team: bouwt het product .

De belangrijkste events zijn onder andere: Sprint Planning, Daily Scrum, Review en Retrospective (-=VERWIJZING PLANNING=-, -=VERWIJZING REVIEW=-, -=VERWIJZING RETROSPECTIVE=-). In elke sprint wordt gewerkt aan items uit de Product Backlog en ontstaat een werkend increment (-=VERWIJZING ARTIFACTS=-).

## Hoe gebruik je het Scrum Framework?
**Scrum** gebruik je als je een project stapsgewijs wilt ontwikkelen, met ruimte voor verandering. Denk aan een app waarbij gebruikersfeedback belangrijk is. **Scrum** zorgt voor duidelijke afspraken en snelle iteraties.

**Scrum** is minder geschikt voor projecten met een vaste scope en planning. In zulke gevallen kun je beter kiezen voor het [watervalmodel](https://www.toolshero.nl/informatie-technologie/watervalmethode/) of [PRINCE2](https://www.prince2.com/nl/prince2-methodology).

> [!TIP] Casus
> Een school laat een studentenplanner ontwikkelen. Omdat de eisen nog niet vastliggen, kiest het team voor **Scrum**. Het team stelt de sprints in op twee weken per sprint. Per sprint worden er nieuwe features toegevoegd en wordt aan het eind van een sprint een nieuwe release uitgebracht.

