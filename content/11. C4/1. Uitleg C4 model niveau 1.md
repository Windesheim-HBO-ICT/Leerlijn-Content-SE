---
title: 1. Uitleg C4 model niveau 1
taxonomie:
 - oo-15.2.C4-model-niveau-1.OI
 - oo-15.3.C4-model-niveau-1.OI
---

## Wat is het C4 model niveau 1?
Het **C4 model** is een model voor het visueel documenteren van softwarearchitectuur. Het model bestaat uit vier verschillende niveaus: **Context**, **Container**, **Component** en **Code**. Niveau 1 – het *Context Diagram* – biedt een overzicht op hoog niveau van het systeem binnen zijn omgeving.

Het doel van niveau 1 is om snel te begrijpen waar het systeem voor dient, wie het gebruikt en met welke systemen het communiceert.


> [!TIP] Casus
> Stel, een huisartsenpraktijk wil overstappen op een digitale afsprakenplanner. Patiënten kunnen afspraken maken via een app of website. Huisartsen beheren hun beschikbaarheid via een webportaal. Het systeem synchroniseert met het bestaande elektronische patiëntendossier (EPD).

## Hoe zit C4 niveau 1 in elkaar?
Het eerste niveau toont:
- **Het systeem:** bijvoorbeeld: "Afsprakenplanner Systeem".
- **Actoren:** zoals patiënten, huisartsen en assistenten
- **Externe systemen:** zoals een e-mail- of sms-service voor herinneringen

Relaties zijn belangrijk: wie gebruikt het systeem, en hoe verloopt de communicatie?

### Voorbeeld
![[1.1 C4_niveau1.png]]

## Hoe gebruik je het C4 model op niveau 1?
Gebruik dit niveau in de ontwerpfase om:
- De scope van een systeem te verduidelijken
- Architectuur te communiceren met stakeholders
- Documentatie leesbaar te houden voor niet-technici


> [!TIP] Casus
> Situatie: De huisartsenpraktijk “De Dorpsdokter” wil digitaliseren. Ze willen een online systeem voor het plannen van afspraken, zodat patiënten zelf kunnen boeken via een app of website. Huisartsen willen hun beschikbaarheid kunnen beheren. Ook moet het systeem afspraken synchroniseren met het bestaande EPD-systeem.
> 
> Concrete eisen:
> - Patiënt kan afspraak inplannen via het systeem
> - Huisarts kan beschikbaarheid beheren via het systeem
> - E-mail- en SMS-herinneringen worden automatisch verstuurd
> - Afspraken worden gesynchroniseerd met het EPD
>
> **Mogelijke uitwerking van de casus**
> 

> [!info] Bronnen
> C4 model: https://c4model.com/diagrams/system-context

---

> Volgende stap: [[2. Uitleg C4 model niveau 2|Uitleg C4 model niveau 2]]
