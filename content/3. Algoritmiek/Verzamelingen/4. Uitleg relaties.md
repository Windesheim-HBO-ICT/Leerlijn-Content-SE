---
title: 4. Uitleg relaties
taxonomie:
  - ib-19.2.Verzamelingen.OI
  - ib-19.2.Tupel.OI
---
## Wat is een relatie?
Een **relatie** is een associatie tussen elementen uit twee of meer verzamelingen. Het is een verzameling van geordende paren, **tupels**,  waarin elk paar een verband weergeeft tussen elementen. Bijvoorbeeld, in een **relatie** R tussen verzameling A en verzameling B kan een paar (a, b) aangeven dat element a uit A in verband staat met element b uit B.

Een **tupel** is een rij van objecten waarbij de volgorde van de objecten van belang is. De tupels (1, 2) en en (2, 1) zijn andere tupels.

> [!TIP] Casus 
> Stel je voor dat we een verzameling van studenten hebben en een verzameling van cursussen. Een **relatie** kan aangeven welke studenten welke cursussen volgen. Bijvoorbeeld: {(Jan, Wiskunde), (Martijn, Informatica), (Jan, Informatica)}.

## Hoe zit een relatie in elkaar?
Een **relatie** wordt gedefinieerd als een verzameling van geordende paren. Deze paren worden vaak weergegeven als **tupels**. Een tupel (a, b) geeft aan dat er een verband is tussen 'a' en 'b'. Het **cartetsisch product** van twee verzamelingen A en B, genoteerd als A × B, is de verzameling van alle mogelijke geordende paren waarbij het eerste element uit A komt en het tweede uit B.

### Voorbeeld
$$
\begin{array}{c}
    A = \{0, 1, 2\} \\ 
    B = \{0, 1, 2\} \\
    \\
    A × B = \{(0, 0), (0, 1), (0, 2),  \\
(1, 0), (1, 1), (1, 2),  \\
(2, 0), (2, 1), (2, 2)\}
\end{array}
$$
Een **relatie** R is dan een deelverzameling van A × B. Als we bijvoorbeeld de **relatie** "de eerste is kleiner dan de tweede" nemen, dan zou een mogelijke relatie zijn: $$ R = \{(0,1), (0, 2), (1, 2)\} \ of \ R \subseteq A × B  $$
De tweede notatie betekent: R is een deelverzameling van het carteisch product van verzameling A en B
## Hoe gebruik je een relatie?
**Relaties** worden gebruikt om verbanden tussen elementen in verschillende verzamelingen vast te leggen. Ze zijn nuttig bij het modelleren van gegevens en het uitvoeren van zoekopdrachten. In databases worden **relaties** bijvoorbeeld gebruikt om tabellen te koppelen.

> [!TIP] Casus 
> Stel dat we een systeem moeten ontwikkelen waarin studenten zich kunnen inschrijven voor vakken. We hebben een verzameling van studenten en een verzameling van vakken. De **relatie** geeft aan welke student zich heeft ingeschreven voor welk vak.
> 
> **Eisen:**
> - Een student kan zich voor meerdere vakken inschrijven.
> - Een vak kan door meerdere studenten gevolgd worden.
> - We willen de **relatie** kunnen uitlezen en bewerken.
> 
> **Resultaten:** 
> - Jan is ingeschreven voor Wiskunde en Informatica.
> - Lisa is ingeschreven voor Wiskunde.
> - Peter is ingeschreven voor Databases.
> - Martijn is ingeschreven voor Wiskunde en Informatica.
> 
> **Mogelijke uitwerking van de casus**
> De verzamelingen zijn als volgt
> $$
> \begin{array}{l}
>     S = \{Jan, Lisa, Peter, Martijn\} \\
>     V = \{Wiskunde, Informatica, Databases\} \\ \\
> \end{array}
> $$
> De **relatie** die voor dit voorbeeld gedefinieerd kan word is "student heeft zich ingeschreven voor". Deze **relatie** kan worden weergegeven als:
> $$
> R = \{(Jan, Wiskunde), (Jan, Informatica), (Lisa, Wiskunde), (Peter, Databases), (Martijn, Wiskunde), (Martijn, Informatica) \}
> $$
> 
> Het verschil met het cartesisch product zijn in dit geval alle combinaties van studenten die zich niet op vakken hebben ingeschreven zoals de tupel `(Jan, Database)`.

---

> Volgende stap: [[5. Stappen relaties|Stappen relaties]]
